# Структура на модела

Производствената технология е описана посредством функция от вида ,,Коб-Дъглас'':

$$
Y_{t} = A_{t} K_{t}^{\alpha} L_{t}^{1-\alpha}, \quad \alpha \in (0,1),
$$(eq:1)

където $Y_{t}$ означава съвкупното производство, $A_{t}$ означава технологичното равнище (или общата факторна производителност, ОФП), $K_{t}$ са капиталовите запаси в икономиката, а $L_{t}$ представлява количеството на фактора ,,труд''; $\alpha$ е параметър, отразяващ производствената еластичност на капитала.

Трудът от своя страна е разгледан като синтетичен показател, агрегиращ три вида труд с различни умения -- нискоквалифициран (с основно и по-ниско образование; означен с $\ell$), средноквалифициран (със средно образование; означен с $m$) и висококвалифициран (с висше образование; означен с $h$). За агрегирането е използвана също Коб-Дъгласова функционална форма:

$$
L_{t} = L_{\ell,t}^{\beta_{\ell}} L_{m,t}^{\beta_{m}} L_{h,t}^{\beta_{h}},\quad \beta_{\ell} + \beta_{m} + \beta_{h} = 1
$$(eq:2)

където $\beta_{i} > 0,\, i \in \{\ell, m, h\}$, са съответните еластичности по видове труд.

Ако означим процентното изменение (темпа на растеж) на променливата $X_{t}$ за периода $t$ с $\gamma_{X,t}$, то:

\begin{equation*}
	\gamma_{X,t} := \frac{X_{t}}{X_{t-1}} - 1
\end{equation*}

Тогава за темповете на растеж на съвкупното производство и на синтетичния труд е в сила:

$$
	1 + \gamma_{Y,t} = (1 + \gamma_{A,t}) (1 + \gamma_{K,t})^\alpha (1+\gamma_{L,t})^{1-\alpha}
$$(eq:3)

$$
	1 + \gamma_{L,t} = (1 + \gamma_{L_{\ell},t})^{\beta_{\ell}}  (1 + \gamma_{L_{m},t})^{\beta_{m}} (1 + \gamma_{L_{h},t})^{\beta_{h}}
$$(eq:4)

За общата факторна производителност е възприето допускането, че динамиката на показателя се характеризира с конвергенция (сходимост) към предварително зададена дългосрочна равновесна стойност $\overline{\gamma}_{A}$:

$$
	\gamma_{A,t} = \kappa \overline{\gamma}_{A} + (1 - \kappa) \gamma_{A,t - 1},\quad \kappa \in (0,1),
$$(eq:5)

където $\kappa$ представлява скоростта на сходимост.

Моделът се базира на допускане за сходимост на съотношението ,,капитал/производство'', означено с $k_t := K_t/Y_t$, към дългосрочна равновесна стойност $\bar{k}$, при което имаме: 

$$
	k_{t} = \nu \overline{k} + (1-\nu) k_{t-1}, \quad \nu \in (0,1)
$$(eq:6)

Стойностите на променливите $A_{t}$ и $k_{t}$ за миналите периоди са взети от базата [AMECO](https://economy-finance.ec.europa.eu/economic-research-and-databases/economic-databases/ameco-database_en). 

По дефиниция е налице и следното равенство:

$$
	\dfrac{K_{t}/Y_{t}}{K_{t-1}/Y_{t-1}} = \dfrac{1 + \gamma_{K,t}}{1 + \gamma_{Y,t}} = \dfrac{k_t}{k_{t-1}}
$$(eq:7)

Уравнение {eq}`eq:6` предполага следното равенство:

$$
\dfrac{k_t}{k_{t-1}} = \nu \dfrac{\overline{k}}{k_{t-1}} + (1-\nu).
$$(eq:8)

От последното, използвайки и уравнение {eq}`eq:7`, се получава:

$$
	1 + \gamma_{K,t} = \left[ \nu \dfrac{\bar{k}}{k_{t-1}} + (1-\nu) \right](1 + \gamma_{Y,t})
$$(eq:9)

След заместване на уравнение {eq}`eq:9` в уравнение {eq}`eq:3` се получава:

$$
	1 + \gamma_{Y,t} = (1 + \gamma_{A,t}) \left[ \nu \dfrac{\bar{k}}{k_{t-1}} + (1 - \nu) \right]^\alpha (1 + \gamma_{Y,t})^{\alpha} (1 + \gamma_{L,t})^{1 - \alpha} .
$$(eq:10)

След преобразуване на последното уравнение се получава:

$$
	1 + \gamma_{Y,t} = (1 + \gamma_{A,t})^{\frac{1}{1 - \alpha}} \left[ \nu \dfrac{\bar{k}}{k_{t-1}} + (1 - \nu) \right]^{\frac{\alpha}{1 - \alpha}} (1 + \gamma_{L,t})
$$(eq:11)

От уравнение {eq}`eq:3` чрез логаритмуване на двете му страни могат да се получат и приносите на производствените фактори към растежа на съвкупното производство:

$$
	\ln (1 + \gamma_{Y,t}) = \ln (1 + \gamma_{A,t}) + \alpha \ln (1 + \gamma_{K,t}) + (1 - \alpha) \ln (1 + \gamma_{L,t}).
$$(eq:12)

Тъй като при малки стойности на $z$ (какъвто е и случаят с темповете на нарастване на разглежданите променливи) е валидно $\ln (1+z) \approx z$, то уравнение {eq}`eq:12` може да се запише и така:

$$
	\gamma_{Y,t} \approx \gamma_{A,t} + \alpha \gamma_{K,t} + (1 - \alpha) \gamma_{L,t}.
$$(eq:13)

Последното (приблизително) равенство представя декомпозиция на растежа на съвкупното производство като сума от приносите на трите основни производствени фактора. Понеже величините $\gamma_{Y,t}$, $\gamma_{A,t}$ и $\gamma_{L,t}$ са налични на база на горните съображения и допускания, приносът на капитала в случая се пресмята като остатъчна величина.
