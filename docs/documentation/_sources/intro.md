# Увод
Настоящото приложение е разработено в рамките на проект „Влияние на демографската динамика върху пазара на труда: оценяване на ефектите върху ключови макроикономически показатели и приложение за България“ по договор №70-123-479, като част от дейност 3.4. по проекта „Софийски университет – Маркер за иновации и технологичен трансфер (SUMMIT)“.

Целта на приложението е да представи интерактивен инструмент за визуализация на симулационни резултати, базирани на разработен от екипа макроикономически модел. Моделът свързва дългосрочни сценарии за демографското развитие (до 2050 г.) с динамиката на пазара на труда и по-широките тенденции в българската икономика.

Приложението е предназначено за изследователи, политици, държавни институции, неправителствени организации и представители на бизнеса, които се интересуват от ефектите на демографските промени върху икономическото развитие и заетостта в страната.

Чрез платформата потребителите могат да извършват бързи и интуитивни симулации, избирайки между различни демографски и икономически сценарии. Интерфейсът позволява настройка на ключови параметри, сравнение между алтернативни хипотези и визуализация на резултатите под формата на графики и таблици. Това превръща приложението в полезен инструмент за вземане на информирани решения в стратегическото планиране и формулиране на политики в областта на труда, образованието и социалната сфера.

Приложението е достъпно онлайн на следния адрес: <a href="https://avassilev.github.io/LM_model_app/" target="_blank" rel="noopener noreferrer">https://avassilev.github.io/LM_model_app/</a>. За улеснение на потребителите е предоставено кратко описание на структурата на разработения модел, както и инструкции за работа с платформата.

```{tableofcontents}
```
