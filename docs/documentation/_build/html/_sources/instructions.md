# Инструкции за работа с приложението
За достъп до приложението следва да бъде посетен адресът <a href="https://avassilev.github.io/LM_model_app/" target="_blank" rel="noopener noreferrer">https://avassilev.github.io/LM_model_app/</a>. Необходимо е да се изчака известно време, докато бъдат заредени съответните пакети на програмния език Python. Зареждането е автоматично, така че от ползвателя не се очаква да прави нищо допълнително в това отношение.

Приложението съдържа два основни блока. В първия блок са налични интерактивни инструменти, чрез които ползвателят може да избира стойности на определени равновесни съотношения и параметри. Той изглежда по следния начин:

```{figure} ./images/fig1.png
:height: 300px
:name: fig1
```

Инструментите представляват плъзгачи и се отнасят до следните:
* Равновесен растеж на общата факторна производителност (ОФП) $\overline{\gamma}_{A}$. Могат да бъдат избирани стойности в интервала от 0.5 до 2.0% със стъпка от 0.5 пр.п.
* Равновесно съотношение ,,капитал/производство'' (капитал/БВП) $\overline{k}$. Могат да бъдат избирани стойности в интервала от 2.7 до 3.1 със стъпка от 0.1.
* Скорост на конвергенция $\kappa$ на общата факторна производителност към равновесната стойност. Могат да бъдат избирани стойности в интервала от 0.5 до 0.95 със стъпка от 0.05.
* Скорост на конвергенция $\nu$ на съотношението ,,капитал/производство'' към равновесната стойност. Могат да бъдат избирани стойности в интервала от 0.05 до 0.40 със стъпка от 0.05.

Освен тях е налице и падащо меню, от което може да бъде направен избор измежду шест демографски сценария:

```{figure} ./images/fig2.png
:height: 200px
:name: fig2
```
Използваните демографски сценарии изцяло съответстват на тези, изготвени и публикувани от <a href="https://ec.europa.eu/eurostat/databrowser/view/proj_23np/default/table?lang=en&category=proj.proj_23n" target="_blank" rel="noopener noreferrer">Евростат</a>.

След като бъде направен изборът по отношение на гореописаните, следва да се натисне бутонът ,,Изчисли''. 

Вторият блок съдържа резултатите от приложението на модела при избраните параметри и демографски сценарий. Неговата първа част представлява таблица с процентните изменения на всяка от следните променливи спрямо *предходната година*:

* Синтетична заетост $L$
* Реален БВП $Y$
* Население (от избрания демографски сценарий)
* Реален БВП на глава от населението

Представянето на резултатите в таблицата е на петгодишни интервали с оглед постигане на по-синтезиран вид. Самата таблица има следния вид (изображението е само илюстративно):

```{figure} ./images/fig3.png
:height: 250px
:name: fig3
```
Втората част от блока представлява графично изображение, отразяващо получените в резултат на изчисленията приноси на производствените фактори синтетичен труд, капитал и обща факторна производителност към икономическия растеж. То има следния вид (изображението е само илюстративно):

```{figure} ./images/fig4.png
:height: 300px
:name: fig4
```
